---
title: Pristup
layout: page
image: assets/slike/pic11.jpg
nav-menu: true
---

<!-- Main -->
<div id="main" class="alt">

<!-- One -->
<section id="one">
	<div class="inner">
		<header class="major">
			<h1>Pristup</h1>
		</header>

<!-- Content -->
<p>Jedan od osnovnih principa sistemske porodične terapije je da se pojedinci sagledaju celivito u kontekstu kome žive. Sistemska perspektiva – koju praktikuje većina porodičnih terapeuta – prepoznaje uticaj okruženja. U radu uzima u obzir kulturni, socio-ekonomski i politički kontekst klijenata. Uključuje analizu odnosa moći u društvu i unutar same porodice, budući da se porodica ne može izolovati od društva. Mreža odnosa je osnov terapijskog rada, dok su odnosi klijent terapije.<br> 

Ekspresivna art terapija je integrativni pristup koji koristi različite alate — slikanje, vajanje, pokret, muziku ili kreativno pisanje — kao sredstva za istraživanje emotivnog sveta. Zasniva se na uverenju da svako poseduje sposobnost za kreativnost. Ekspresivna art terapija poziva na drugačiju vrstu dijaloga koji se odvija kroz oblike, boje, simbole, metafore i ne insistira na verbalizaciji, pa predstavlja alternativu kognitivno usmerenim pristupima. Podstičući slobodno izražavanje i kreativnost, na površinu izlaze nesvesni sadržaji koji se dalje istražuju. 
</p>

